

[<button style="float: right; margin-top: 50px">Зареєструйте свій захід</button>](/#join)

## Як залучити медіа до своїх заходів Години коду

*Щодо всіх запитів для преси та медіа, звертайтесь на <press@code.org>*

### Основні поради

  * Зверніться до преси електронною поштою за два тижні до запланованого заходу. Якщо не отримаєте відповіді, спробуйте надіслати листа ще раз або зателефонуйте.
  * Попросіть колег або волонтерів зробити кілька фотографій заходу для розміщення в Інтернеті або пресі.
  * Напишіть про Годину коду на головній сторінці свого сайту та у шкільній газеті. Розмістіть інформацію про планований захід, додайте фотографії роботи учнів.
  * Використовуючи Facebook та Twitter, поділіться новинами про свої плани, оголосіть про заходи та поширте фотографії протягом тижня інформатики 8-14 грудня. Використовуйте хеш-тег **#HourOfCode** , щоб Ваш захід можна було побачити на головній сторінці сайту Code.org.

### Покрокова інструкція:

**1. Сплануйте свій захід**

  * Сплануйте збори для початку Години коду.
  * Надішліть [листа](<%= hoc_uri('/resources/#sample-emails') %>) батькам. Попросіть їх поширити інформацію.
  * Надішліть [листа](<%= hoc_uri('/resources/#sample-emails') %>) мерові, депутатові чи підприємцю із запрошенням відвідати Вашу школу та зустрітись із учнями.
  * Організовуйте групові діяльності (наприклад, безмашинні вправи), та демонструйте результати роботи учнів.
  * Для заохочення покажіть [відео Години коду](<%= hoc_uri('/') %>) від Code.org або одне із [цих](<%= hoc_uri('/resources#videos') %>).

**2. З'ясуйте, які журналісти висвітлюють місцеві освітні події.**

Прогляньте відповідні розділи місцевої преси, телебачення, радіостанцій чи блогів.

Пошукайте контактні дані журналістів онлайн. Якщо знайти не вдається, зателефонуйте або зв'яжіться з редакцією, яка скерує до відповідного журналіста.

**3. Зверніться до місцевих ЗМІ**

Найкраще передати інформацію електронною поштою. Вона має бути короткою та інформативною: чому людям важливо зацікавитись цим заходом? Включіть контактну інформацію (з номером мобільного) особи, яка буде присутня на заході. **Перегляньте [зразок звернення до преси](<%= hoc_uri('/resources#sample-emails') %>):**

**4. Підготуйте кілька запитань та коротких відповідей про свій захід. Наприклад:**

*Чому Ваша школа проводить Годину коду?*

Хоча ми усі знаємо, як важливо навчити учнів орієнтуватися у сучасному технологічно насиченому світі, багато вчителів самі не володіють інформаційними технологіями і не знають з чого почати. Ця подія є шансом для всіх нас познайомитись із справжньою інформатикою.

Ми сподіваємося, що це розпалить в учнів іскру інтересу до продовження навчання. Дослідження показують, що діти можуть опанувати базові поняття програмування, навіть до того, як вони навчаться читати і писати. Власне, їхній мозок більш сприйнятливий до комп'ютерних мов програмування у молодшому віці, так само як і до іноземних мов.

*Чому це важливо?*

У Китаї кожен учень в середній школі вивчає інформатику. У США 90 відсотків шкіл не мають такого предмету. Потрібно наздоганяти 21-е століття. Ми знаємо, що незалежно від того, чим вирішать займатися наші учні у дорослому житті, медициною, бізнесом, політикою чи мистецтвом, знання того, як створюються технології, надасть їм впевненості та допоможе досягнути успіху.

**Детальніша інформація та цитати, які можна використати у матеріалах**

"Година коду створена для розвінчування міфів про складність програмування, адже основи доступні для кожного", говорить Гаді Партові, засновник і голова Code.org. "Лише за один тиждень минулого року 15 мільйонів студентів спробували Годину коду. Тепер ми хочемо залучити 100 мільйонів учнів по всьому світу, щоб довести, що попит на інформатичну освіту 21-го століття не знає кордонів."

**Про Code.org**

Code.org® є неприбутковою громадською організацією, яка займається залученням до інформатики жінок та національних меншин. Їхнє бачення полягає в тому, що кожен учень у кожній школі повинен мати можливість вивчати програмування. Після утворення у 2013 році Code.org започаткувала кампанію Години коду - залучивши до інформатики мільйони учнів - у партнерстві з більш як 30-ма освітніми округами, а також створила Студію коду - вільну та відкриту навчальну платформу для учнів будь-якого віку. Для отримання додаткової інформації, будь ласка, відвідайте: [<%= codeorg_url() %>](http://<%= codeorg_url() %>).

  
Більше ресурсів та зразки листів можна знайти [ тут](<%= hoc_uri('/resources') %>).

<a style="display: block" href="/#join"><button style="float: right;">Зареєструйте свій захід</button></a>