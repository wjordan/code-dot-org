

# Рекомендації для Години коду та тижня інформатики

**Минув термін подання підручників для Години коду 2014 року. Ви можете надіслати свій підручник, і ми будемо намагатися його розглянути, якщо дозволить час.**

Code.org розмістить різноманітні навчальні ресурси на сайтах Code.org, Години коду та Тижня інформатики. Актуальний перелік [<%= codeorg_url() %>](http://<%= codeorg_url() %>/learn).

Ми б хотіли організувати різноманітні зацікавлюючі заходи, але основною метою є оптимізація досвіду для учнів та вчителів, котрі є новачками в інформатиці. Скористайтесь цим документом в якості шаблону для своїх заходів, спрямованих на користувачів, котрі не мають досвіду вивчення програмування та інформатики.

<a id="top"></a>

## Зміст:

  * [Як буде оцінено підручники](#inclusion)
  * [Загальні рекомендації створення заходів Години коду](#guidelines)
  * [Як надіслати (до 1/10/2014)](#submit)
  * [Пропозиції для розробки заходів](#design)
  * [Рекомендації щодо торгової марки](#tm)
  * [Точка стеження](#pixel)
  * [Сприяння підручникам, тижню інформатики та Годині коду](#promote)
  * [Примітка для учнів з особливими потребами](#disabilities)

<a id="inclusion"></a>

## Як буде оцінено підручники

Комісія вчителів інформатики розгляне надіслані матеріали за якісними та кількісними характеристиками, включно з опитуванням широкого кола педагогів.

**Підручники отримають вищі оцінки, якщо:**

  * вони мають високу якість
  * призначені для самостійної роботи, не потребують вказівок вчителя
  * призначені для початківців
  * розраховані на ~1 годину занять
  * працюють на різних ОС/платформах, включаючи мобільні пристрої
  * працюють різними мовами
  * сприяють навчанню всіма демографічними групами (особливо недопредставленими)
  * спрямовані не лише на веб-дизайн HTML+CSS (наша мета - інформатика, а не HTML-код)

**Підручники отримають нижчі оцінки, якщо:**

  * вони низької якості
  * призначені для вищого рівня (не для початківців)
  * обмежені у підтримуваних ОС/платформах - для веб-базованих платформ потрібна підтримка усіх браузерів: IE9+, останніх версій Chrome, Firefox та Safari
  * представлені лише англійською
  * мають гендерну тенденційність (наприклад, спрямовані здебільшого на хлопчиків)
  * пропонуються на платформі, яка бере плату за навчання

**Підручники НЕ відображатимуться, якщо:**

  * вимагають постійного залучення вчителя з обширною попередньою підготовкою (тобто не для самостійного навчання)
  * не створені як (приблизно) одно-годинне заняття
  * вимагають реєстрації 
  * вимагають оплати
  * вимагають установки
  * спрямовані лише на веб-дизайн HTML+CSS
  * подані після останнього терміну, або містять неповну інформацію (див.нижче)

Загалом, метою кампанії Година коду є залучення учнів та вчителів до інформатики та програмування, а також популяризація доступності предмету для всіх, у легшому, ніж уявляється вигляді. Зокрема, ця мета досягається тим, що учням та вчителям пропонується якомога простіший та якісніший вибір навчальних ресурсів, зрозумілих для новачків.

Зауважимо, що тиждень інформатики 2013 року мав величезний успіх, за відгуками вчителів та учнів - з 9 по 23 грудня було залучено 20 мільйонів учасників, і 97% з них відзначили, що їм сподобалось і вони хотіли б повторити захід!!

Існуючий набір завдань, вочевидь, є достатньо хорошим, і додавання нових підручників до Години коду має на меті не стільки розширити вибір, скільки підвищити якість (та освіжити) матеріалів для учнів, а також залучити не-англомовних вчителів, враховуючи глобальний вимір кампанії 2014 року.

[**На початок**](#top)

<a id="guidelines"></a>

## Загальні рекомендації створення заходів Години коду

  * **Тема:** Вступ до інформатики або програмування (не HTML).
  * **Мета:** Дати можливість початківцям спробувати доступне програмування.
  * **Тон:** 
      * Інформатика не лише для геніїв. Не має значення ваш вік, стать чи раса. Кожен може навчитись!
      * Інформатика пов'язана із широким колом сфер діяльності. Навчитись повинні всі!
      * Заохочуйте учнів створювати проекти, якими можна поділитись з друзями/онлайн.
  * **Види діяльності:** 
      * **Найкращі:** Веб-базовані, дружні до мобільних пристроїв або безмашинні види діяльності, які навчають поняттям інформатики без використання комп'ютера (див. <http://csunplugged.com/>). 
      * **Добрі, але не найкращі:** встановлення програми, застосунку або гри на консолі.
  * **Формат:** Підручники для самонавчання або уроки, які супроводжуються вчителем за бажанням. Вони мають містити інструкції для учнів, на відміну від годинних завдань з відкритим завершенням. В ідеалі, завдання та підручники мають бути інтегровані безпосередньо у платформу програмування, щоб уникнути незручного перемикання вікон чи закладок.

[**На початок**](#top)

<a id="submit"></a>

## Як надіслати (до 1/10/2014)

Відвідайте [сторінку здачі завдань для Години коду](https://docs.google.com/a/code.org/forms/d/16FZ2a24YsZzhoCiThzUf1DI7nkuYG5sJURMEPd3wDvU/viewform) та виконайте дії для надсилання свого підручника.

**Що вам знадобиться:**

  * Ваше ім'я, емблема (jpg, png, і т. д.)
  * URL для знімка екрану або рекламного зображення підручника Години коду. Зображення/скріншоти повинні бути точно 446 х 335 пікселів. Якщо відповідне зображення не буде надано, ми зробимо власний знімок екрану АБО виключимо Ваш підручник зі списку.
  * URL-адреса посилання на емблему
  * Назва підручника
  * URL-посилання на підручник
  * URL-посилання на нотатки для вчителя (факультативно, див подробиці нижче)
  * Опис підручника (для комп'ютера і мобільного пристрою) 
      * **Максимальна кількість символів для комп'ютерної версії:** 384
      * **Максимальна кількість символів для мобільної версії:** 384
      * Будь ласка, додайте опис того, чи діяльність є самостійною, чи потребує керівництва вчителя. Додатково, деякі школи хотіли б знати, чи вправи з Години коду відповідають новим державним стандартам освіти (Common Core чи Next Generation Science Standards). Якщо завдання відповідають певним державним стандартам, додайте інформацію про це.
  * Перелік перевірених/сумісних платформ: 
      * **Веб-базовані:** 
          * ОС - Mac, Win і версії
          * Браузери - IE8, IE9, IE10, Firefox, Chrome, Safari
          * iOS мобільний Safari (оптимізований для мобільних пристроїв)
          * Android Chrome (оптимізований для мобільних пристроїв)
      * **Не веб-базовані:** вкажіть платформу коду (Mac, Win, iOS, Android, xBox, інші)
      * Безмашинні вправи
  * Перелік підтримуваних мов і відповідний формат: 
      * Для посібника потрібно вказати, які мови підтримуються, використовуючи 2-символьне позначення мови, наприклад en - Англійська; ja - Японська
      * Якщо необхідна більша точність, використовуйте дефіси, наприклад fr-be- французька (Бельгія) або fr-ca - французька (Канада)
      * ***Примітка: Визначення мови є обов'язком автора підручника, ми перенаправляємо всіх користувачів до єдиної URL-адреси.*** 
  * Якщо ви надсилаєте онлайн-підручник, нам потрібно знати, чи він є [COPPA-сумісний](http://en.wikipedia.org/wiki/Children's_Online_Privacy_Protection_Act) .
  * Рекомендовані класи потенційних користувачів. Ви можете звернутись до [стандартів К-12 Асоціації вчителів інформатики Computer Science Teachers’ Association](http://csta.acm.org/Curriculum/sub/K12Standards.html) для визначення понять, що відповідають певному класу. Наприклад, рівнями класів є: 
      * Початкова школа: класи 1-2 або 3-5
      * Середня школа: класи 6-8
      * Старша школа: класи 9-12
      * Різний вік
  * Будь ласка, вкажіть рекомендований попередній рівень знань з інформатики: Початківець, Аматор чи Експерт. Сайт Години коду першочергово висвітлюватиме завдання для Початківців. Якщо Ви бажаєте підготувати завдання Години коду складнішого рівня, вкажіть це в розділі попередніх знань опису своїх діяльності.
  * Технічні вимоги: 
      * Для того, щоб точніше відстежувати участь, ми хочемо, щоб кожен партнер-розробник підручника, розмістив 1-піксельне зображення для відстеження у свою першу та останню вправу. Розмістіть однопіксельне зображення на початку першої та в кінці останньої сторінки. Не розміщуйте пікселів на проміжних сторінках). Перегляньте розділ Піксель відстеження нижче для із детальнішою інформацією. 
      * Після завершення Вашої діяльності, користувачів потрібно направити <http://code.org/api/hour/finish> де вони зможуть: 
          * Поділитися у соціальних мережах тим, що вони завершили Годину коду
          * Отримати сертифікат про завершення Годину коду
          * Переглянути таблицю лідерів країн/міст, з яких найбільше учасників виконали Годину коду
          * Для користувачів, які працювали над вправою протягом години, але не завершили її, будь ласка, передбачте внизу кнопку "Я завершив Годину коду" з посиланням на <http://code.org/api/hour/finish> . 
  * ***(Необов'язково)*** Ми будемо стежити за онлайновими опитуваннями/формами, отримуючи звіт з показниками за тиждень з 12:01 8 грудня по 11:59 14 грудня) 
      * Для онлайнових завдань (особливо для смартфонів та планшетів): 
          * Кількість користувачів
          * Кількість тих, хто завершили завдання
          * Середній час на завдання
          * Загальна кількість рядків коду, написаних усіма користувачами
          * Продовжили подальше вивчення (визначається як кількість користувачів, які завершили завдання і перейшли до інших ресурсів сайту)
      * Для оффлайнових завдань 
          * Кількість завантажень паперової версії діяльності (за наявності)

[**На початок**](#top)

<a id="design"></a>

## Пропозиції для розробки заходів

**Розмістіть логотип CSEdWeek у своєму підручнику.** Ви можете розмістити ([малий](https://www.dropbox.com/s/ojlltuegr7ruvx1/csedweek-logo-final-small.jpg) чи [великий](https://www.dropbox.com/s/yolheibpxapzpp1/csedweek-logo-final-big.png)) логотип CSEdWeek у своєму підручнику, але це не обов'язково. Ви також можете зв'язатися з нами для отримання дозволу на використання логотипу "У партнерстві з Code.org". ***Цей логотип можна використовувати лише за письмового дозволу Code.org.*** Можливо, ми створимо окремий логотип для Години коду, але наразі його немає. Ні за яких обставин не можна використовувати логотип і назву Code.org. Обидва є товарними знаками і не можуть поєднуватись із найменуваннями третіх сторін.

**Переконайтесь, що середньостатистичний учень може завершити завдання за 1 годину.** Розгляньте варіант додавання відкритого завдання у кінці для тих учнів, котрі пройдуть урок швидше. Пам'ятайте, що більшість дітей будуть абсолютними новачками в інформатиці та програмуванні.

**Додайте рекомендації для вчителів.** Більшість завдань мають бути спрямованими на самостійну роботу учнів, але якщо завдання потребує допомоги чи супроводу вчителя, додайте чіткі та прості вказівки у формі рекомендацій за окремим посиланням. Новачками будуть не лише учні, але й деякі вчителі. Включіть наступну інформацію:

  * Наш підручник найкраще працює на наступних платформах і браузерах
  * Він працює на смартфонах? планшетах?
  * Ви рекомендуєте парне програмування? 
  * Застереження щодо використання на уроці? Наприклад, якщо є відео, то вчителю варто показувати його через проектор для спільного перегляду всім класом

**Включіть зворотний зв'язок в кінці діяльності.** (Наприклад: "Ви завершили 10 рівнів і дізналися про цикли! Чудова робота!")

**Включіть соціальні медіа.** Заохочуйте учнів робити замітки у соціальних медіа (якщо це доречно), коли вони завершили, наприклад "Я пройшов Годину коду разом з ________ А ви? #HourOfCode" або "Я пройшов #HourofCode в рамках #CSEdWeek. А ви? @Scratch.” Використовуйте хеш-тег **#HourOfCode** (з великими літерами H, O, C)

**Розробіть свої завдання не лише англійською.** Ми зосереджені на міжнародній кампанії цього року і хочемо пропонувати завдання для користувачів, які не знають англійської.

**Поясніть або прив'яжіть своє завдання до соціально значущого контексту.** Програмування стає суперсилою, коли учні бачать, як вони можуть змінити світ на краще!

**Не вимагайте реєстрації чи платежу, перед тим як учні спробують ваш підручник.** Підручники, які вимагають реєстрації або оплати, не будуть включені у список

**Перевірте, чи можна ваш підручник використовувати для [парного програмування](http://www.ncwit.org/resources/pair-programming-box-power-collaborative-learning).**

Три правила парного програмування у шкільних умовах:

  * Виконавець працює з мишкою та клавіатурою.
  * Керівник вносить пропозиції, вказує на помилки та задає питання. 
  * Учні повинні мінятися ролями принаймні двічі за заняття.

Переваги парного програмування:

  * Учні можуть допомогти один одному, не покладаючись на вчителя
  * Ілюстрація того, що програмування є не індивідуальним заняттям, а включає соціальну взаємодію
  * Не у всіх кабінетах є достатньо комп'ютерів для моделі 1:1

[**На початок**](#top)

<a id="tm"></a>

## Рекомендації щодо торгової марки

Близько 40 мільйонів учнів спробували Годину коду минулого року, і 97% вчителів висловили прохання повторити цей захід. Ми працюємо для того, щоб цей рух став чітко спланованою щорічною подією.

Одним з аспектів цього є захист торгової марки "Hour of Code" з метою запобігання плутанини. Багато наших партнерів-розробників завдань використали "Hour of Code" на своїх сайтах. Ми не хочемо забороняти таке використання, але воно має перебувати в межах вимог:

  1. Будь-яке посилання на Годину коду має використовуватись таким чином, щоб не створювати враження про те, що це Ваша власна торгова марка, натомість посилаючись на масовий рух Години коду. Вдалий приклад: "Візьміть участь у Годині коду на ACMECorp.com". Приклад невдалого використання: "Спробуйте Годину коду від ACME Corp"
  2. Використовуйте позначку "TM" у найбільш вагомих місцях згадування Години коду на своєму сайті та в описі програми
  3. Додайте на сторінку (або в колонтитул) текстовий блок з посиланнями на сайти CSEdWeek та Code.org, з наступним змістом:
    
    ***"Година коду" є національною ініціативою тижня інформатики [csedweek.org] та проекту Code.org [code.org] з метою запропонувати для мільйонів учнів вступ до інформатики та програмування у формі одногодинного заняття."***

  4. Не використовуйте "Годину коду" в назвах програм

[**На початок**](#top)

<a id="pixel"></a>

## Точка стеження

Для того, щоб мати точнішу статистику участі, ми хочемо, щоб кожен партнер-розробник підручника, розмістив 1-піксельне зображення для відстеження у свою першу та останню вправу (перший піксель стартової сторінки та останній піксель фінальної сторінки вправи. Не на проміжних сторінках).

Це дозволить нам порахувати користувачів, яких ви безпосередньо залучите до відвідування свого сайту для проходження Години коду, або користувачів, які відвідають сторінку за посиланням вчителя. Це призведе до більш точного підрахунку учнів, котрі скористались вашим посібником, і допоможе вам залучити користувачів. Якщо ви вставите піксель в кінці, це дозволить нам вимірювати відсоток повного опрацювання підручника.

Якщо Ваш підручник буде затверджено і розміщено у переліку посібників, Code.org надасть унікальний піксель відстеження для додавання на сторінки цього ресурсу. Див. приклад нижче.

***Примітка: для встановлюваних додатків це робити не обов'язково (для iOS/Android додатків або комп'ютерних програм)***

**Приклад пікселя відстеження для AppInventor:**

IMG SRC="http://code.org/api/hour/begin_appinventor.png/"

IMG SRC="http://code.org/api/hour/finish_appinventor.png/"

[**На початок**](#top)

<a id="promote"></a>

## Сприяння підручникам, тижню інформатики та Годині коду

Ми просимо усіх поширювати власні одно-годинні підручники для своїх користувачів. Будь ласка, скеровуйте учасників на свою сторінку Години коду. Знайомі користувачі ймовірніше відреагують на особисте запрошення спробувати Ваш підручник. Використовуйте міжнародну кампанію тижня інформатики Година коду для того, щоб запросити інших приєднатися. Допоможіть нам зібрати 100 мільйонів учасників.

  * Рекламуйте Годину коду та тиждень інформатики на своєму сайті.  
    Приклад: <http://www.tynker.com/hour-of-code>
  * Поширюйте інформацію про Годину коду через соціальні мережі, традиційні медіа, списки розсилки тощо, використовуючи хеш-тег **#HourOfCode** (з великими літерами H, O, C)
  * Організуйте місцевий захід або попросіть співробітників провести захід у найближчій школі чи спільноті.
  * Ознайомтесь з нашим ресурсним комплектом з подальшою інформацією (скоро).

[**На початок**](#top)

<a id="disabilities"></a>

## Спеціально для учнів з обмеженими можливостями

Якщо ви створюєте підручник, призначений для учнів з проблемами зору, ми будемо раді виділити його для користувачів з активованим озвученням екрану. Ми ще не отримували такого підручника, але хотіли б мати такий варіант для цих учнів.

[**На початок**](#top)